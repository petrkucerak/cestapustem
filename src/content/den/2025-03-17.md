---
dayName: "Pondělí po 2. neděli postní"
date: "2025-03-17"
author: 'Anna Matoušková'
authorDetails: "Anna Matoušková, důchodkyně, Litomyšl Jiří Marek Matyska, Trutnov"

source: "Lk 6,36-38"
bibleQuote: "Ježíš řekl svým učedníkům: „Buďte milosrdní, jako je milosrdný váš Otec! Nesuďte, a nebudete souzeni, nezavrhujte, a nebudete zavrženi. Odpouštějte, a bude vám odpuštěno. Dávejte, a dostanete: míru dobrou, natlačenou, natřesenou a vrchovatou vám dají do klína. Neboť jakou mírou měříte, takovou se naměří zas vám.“"

prayer: "Bože, ty chceš, abychom se cvičili v kázni a sebeovládání, a tak byli schopnější plnit tvou vůli; pomáhej nám, ať se varujeme hříchů a ochotně konáme, co nám ukládá tvá láska. Skrze tvého Syna Ježíše Krista, našeho Pána, neboť on s tebou v jednotě Ducha Svatého žije a kraluje po všechny věky věků. Amen."

---

**Smíření** 

Obklopuje nás svět techniky, vědeckých důkazů a odkazů, včetně kvantové mechaniky, nutí nás přemýšlet a cvičit „šedé buňky mozkové“. Obdivujeme stvoření světa díky zlatému řezu, fraktálním divům a dalším zákonitostem, kterými nás obdařil Bůh. Nelze se
dopátrat všech jeho darů. Jak se říká: U Boha je jediná konstanta a to je změna, ta je vždy dokonale promyšlena a uskutečněna. Tak se stalo i s naším stvořením, vesmír všeho pohybu biologického v nás, hmotného ve vesmíru jako takovém, se společnými prvky, kromě zlata. 

Dal nám mysl, neskutečné dílo, které se snoubí se srdcem. Jela jsem vlakem do Prahy, nejdříve autobusem, do kterého nastoupil pán se zavazadly, rádoby komunikativní. Někteří cestující neodpovídali, nebo dělali, že neslyší, bylo mu smutno, chtěl pomáhat s dětskými kočárky, atd., nakonec si sedl vedle mne a svěřil se, že jede na operaci s kolenem a brácha mu řekl, že při operaci zemře, což několikrát zopakoval, až mu ukápla slza, nitro bolavé. Přála jsem si, aby se podíval do nebíčka a třikrát mi zopakoval „operace dobře dopadne“, což mi splnil, vypadal o poznání klidnější a vystupovali jsme. Doufám, že se smířil s touto variantou v mysli a operace dobře dopadla. 

Věřme, že dílo Boží je v celku veliké, pro nás v jeho složitosti i kráse neuchopitelné, stále nás posilující, překvapující, přesahující.