---
dayName: "Pondělí po 3. neděli postní"
imgPath: "/covers/webp/1_nedele_postni.webp"
imgAlt: ""
date: "2026-03-09"
author: 'Gaudete et exsultate, 74'
authorDetails: "TODO"

bibleQuote: "Když přišel Ježíš do Nazareta, řekl lidu v synagoze: „Amen, pravím vám: Žádný prorok není vítaný ve svém domově. Říkám vám podle pravdy: Mnoho vdov bylo v izraelském národě za dnů Eliášových, kdy se nebe zavřelo na tři léta a šest měsíců a nastal velký hlad po celé zemi; ale k žádné z nich nebyl poslán Eliáš, jen k vdově do Sarepty v Sidónsku. A mnoho malomocných bylo v izraelském národě za proroka Elizea, ale nikdo z nich nebyl očištěn, jenom Náman ze Sýrie.“ Když to slyšeli, všichni v synagoze vzplanuli hněvem. Zvedli se, vyhnali ho ven z města a vedli až na sráz hory, na níž bylo vystavěno jejich město, aby ho srazili dolů. On však prošel jejich středem a ubíral se dál."
source: "Lk 4,24-30"

prayer: "Milosrdný Bože, očišťuj a upevňuj svou církev, a protože bez tvé pomoci neobstojí, stále ji veď svou milostí. Prosíme o to skrze tvého Syna..."

---

Tichost je jiný výraz pro vnitřní chudobu, která znamená vkládat důvěru jenom v Boha. Bible totiž často používá výraz „anavim“ jak pro chudé, tak pro vlídné. Někdo by mohl namítnout: „Když budu příliš mírný, budou si o mně myslet, že jsem hlupák, že jsem pošetilý nebo slabý.“ Možná ano, ale jen ať si to myslí. Je lepší být stále mírnější; naplní se tím naše nejhlubší touhy: tiší „dostanou zemi za dědictví“ (Mt 5,5), neboli uvidí, jak se v jejich životě naplňuje Boží zaslíbení.
