---
dayName: "Slavnost Zvěstování Páně"
date: "2025-03-25"
author: 'Alena Peremská'
authorDetails: "Bc. Alena Peremská, MHA, ředitelka Oblastní charity Chrudim"

bibleQuote: "Anděl Gabriel byl poslán od Boha do galilejského města, které se jmenuje Nazaret, k panně zasnoubené s mužem jménem Josef z Davidova rodu a ta panna se jmenovala Maria. Anděl k ní vešel a řekl: „Buď zdráva, milostiplná! Pán s tebou!“ Když to slyšela, ulekla se a uvažovala, co má ten pozdrav znamenat. Anděl jí řekl: „Neboj se, Maria, neboť jsi nalezla milost u Boha. Počneš a porodíš syna a dáš mu jméno Ježíš. Bude veliký a bude nazván Synem Nejvyššího. Pán Bůh mu dá trůn jeho předka Davida, bude kralovat nad Jakubovým rodem navěky a jeho království nebude mít konce.“ Maria řekla andělovi: „Jak se to stane? Vždyť muže nepoznávám.“ Anděl jí odpověděl: „Duch Svatý sestoupí na tebe a moc Nejvyššího tě zastíní. Proto také dítě bude nazváno svaté, Syn Boží. I tvoje příbuzná Alžběta počala ve svém stáří syna a je už v šestém měsíci, ačkoliv byla považována za neplodnou. Vždyť u Boha není nic nemožného.“ Maria řekla: „Jsem služebnice Páně; ať se mi stane podle tvého slova.“ A anděl od ní odešel."
source: "Lk 1,26-38"

prayer: "Bože, vyznáváme, že se tvé Slovo stalo v lůně Panny Marie člověkem, tvůj Syn, náš Vykupitel, se stal jedním z nás a má účast na našem lidském životě; dej, ať i my máme účast na jeho božství. Neboť on s tebou v jednotě Ducha Svatého žije a kraluje po všechny věky věků. Amen."

---

**Eucharistie**

*Nebeská blízkost Pochopení*

> *Láska co byla a je<br/>
> I když nic jiného už není Objímá samotu<br/>
> Hojí utrpení Láska co zůstává<br/>
> Úplně blízko, i když tu nikdo není*

> *Klečím tu v úžasu Nechápu proměnění Duše se dotýká<br/>
> A moje srdce mění Blízkost tak veliká<br/>
> Že nic víc na světě není*

> *Láska, co nese i moje utrpení Láska co objímá<br/>
> Láska co přijímá<br/>
> Všechnu tu bolest, nepochopení…*

Nebeská blízkost Zázrak na počkání Klečím tu potichu Dar, co jsme přijali… Netřeba děkování…

