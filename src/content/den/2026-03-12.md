---
dayName: "Čtvrtek po 3. neděli postní"
imgPath: "/covers/webp/4_nedele_postni.webp"
imgAlt: ""
date: "2026-03-12"
author: 'Katecheze papeže Lva XIV. při generální audienci na Svatopetrském náměstí, 17. 11. 2025'
authorDetails: "TODO"
challenge: "V tomto týdnu si každý den najdi alespoň 5 minut ticha jen pro Boha – bez mobilu, hudby a rozptýlení. Zkus být prostě     
s ním, jako Ježíš na poušti, a svěř mu to, co právě prožíváš."
challenge: "V tomto týdnu si každý den najdi alespoň 5 minut ticha jen pro Boha – bez mobilu, hudby a rozptýlení. Zkus být prostě     
s ním, jako Ježíš na poušti, a svěř mu to, co právě prožíváš."

bibleQuote: "Ježíš vyháněl zlého ducha z němého člověka. Když zlý duch vyšel, němý promluvil. Zástupy žasly, ale někteří z nich řekli: „Vyhání zlé duchy s (pomocí) Belzebuba, vládce zlých duchů!“ Jiní ho pokoušeli a žádali od něho znamení z nebe. On však znal jejich myšlenky, a proto jim řekl: „Každé království proti sobě rozdvojené zpustne a dům na dům padne. Je-li tedy i satan v sobě rozdvojen, jak obstojí jeho království? Říkáte totiž, že vyháním zlé duchy s (pomocí) Belzebuba. Jestliže já vyháním zlé duchy s (pomocí) Belzebuba, s čí (pomocí) je vyhánějí vaši synové? Proto oni budou vašimi soudci. Jestliže však vyháním zlé duchy prstem Božím, pak už k vám přišlo Boží království. Dokud ozbrojený silák hlídá svůj dvůr, jeho majetek je v bezpečí. Přepadne-li ho však někdo silnější a přemůže ho, vezme mu jeho zbraně, na které spoléhal, a jeho kořist rozdá. Kdo není se mnou, je proti mně, a kdo neshromažďuje se mnou, rozptyluje!“"
source: "Lk 11,14-23"

prayer: "Pokorně tě prosíme, Bože, dej, ať stále hlouběji pronikáme do velikonočního tajemství, abychom blížící se svátky našeho vykoupení slavili s opravdovou zbožností. Skrze tvého Syna…"

---

[…] v mnoha povinnostech, kterým neustále čelíme, se stále častěji objevuje riziko roztěkanosti, někdy i zoufalství, ztráty smyslu, a to i u lidí, kteří jsou na první pohled úspěšní. Naopak, číst život ve znamení Velikonoc, dívat se na něj očima vzkříšeného Ježíše, znamená najít přístup k podstatě lidské osoby, k našemu srdci: cor inquietum. Tímto adjektivem „nepokojný“ nám svatý Augustin pomáhá pochopit touhu člověka po plném naplnění. Celá věta odkazuje na začátek Vyznání, kde Augustin píše: „Pane, stvořil jsi nás pro sebe a nepokojné je naše srdce, dokud nespočine v tobě“ (I, 1,1).
Nepokoj je znamením toho, že naše srdce se nepohybuje náhodně, chaoticky, bez cíle a smyslu, ale směřuje ke svému konečnému cíli, k „návratu domů“. A skutečným cílem srdce není vlastnictví pozemských statků, ale dosažení toho, co ho může plně naplnit, totiž lásky Boží, nebo lépe řečeno, Boha Lásky. Tento poklad však lze najít pouze, když milujeme bližní, které potkáváme na své cestě: bratry a sestry z masa a kostí, jejichž přítomnost pobízí a provokuje naše srdce, volá je, aby se otevřelo a darovalo se. Bližní vás žádají, abyste zpomalili, podívali se jim do očí, někdy změnili plán, možná i směr. Milí přátelé, toto je tajemství pohybu lidského srdce: vrátit se ke zdroji svého bytí, těšit se z radosti, která nezmizí, která nezklame. Nikdo nemůže žít bez smyslu, který přesahuje to, co je náhodné, co pomíjí. Lidské srdce nemůže žít bez naděje, bez vědomí, že je stvořeno pro plnost, ne pro nedostatek.

