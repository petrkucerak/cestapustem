---
dayName: "Pátek po 4. neděli postní"
imgPath: "/covers/webp/1_nedele_postni.webp"
imgAlt: ""
date: "2026-03-20"
author: 'Katecheze papeže Lva XIV. na Svatopetrském náměstí, 20. 12. 2025'
authorDetails: "TODO"

bibleQuote: "Ježíš chodil po Galileji; po Judsku totiž chodit nechtěl, protože mu židé ukládali o život. Blížily se židovské svátky stánků. Když jeho příbuzní odešli na svátky, odebral se tam i on – ne veřejně, ale potajmu. Někteří lidé z Jeruzaléma se ptali: „Není to ten, kterého chtějí zabít? A hle: mluví veřejně a nic mu neříkají. Snad nepřišli přední muži skutečně k přesvědčení, že je to Mesiáš? Jenomže o tomhle víme, odkud je. Ale až přijde Mesiáš, nebude nikdo vědět, odkud je.“ Proto Ježíš, jak učil v chrámě, hlasitě zvolal: „Ano, znáte mě a víte, odkud jsem. A přece jsem nepřišel sám od sebe, ale poslal mě ten, který je pravdivý. Vy ho neznáte. Já ho znám, protože jsem od něho a on mě poslal.“ Tu by ho byli rádi zatkli, ale nikdo na něho nevztáhl ruku, protože ještě nepřišla jeho hodina."
source: "Jan 7,1-2.10.25-30"

prayer: "Bože, ty znáš naši slabost, a proto nám poskytuješ účinnou pomoc; dej, ať radostně přijímáme, co konáš pro naši záchranu, a zůstáváme ti věrní celým svým životem. Skrze tvého Syna..."

---

Svatý Pavel píše křesťanům v Římě něco, co nás nutí k zamyšlení: „Víme přece, že celé tvorstvo zároveň sténá a spolu trpí (porodními bolestmi) až doposud“ (Řím 8,22). To je velmi silný obraz. Pomáhá nám naslouchat a v modlitbě přinášet výkřik země a výkřik chudých. Celé stvoření je výkřikem. Ale mnozí mocní tento výkřik neslyší: bohatství země je v rukou několika málo lidí, stále více se soustřeďuje – nespravedlivě – v rukou těch, kteří často nechtějí naslouchat sténání země a chudých. Bůh určil všechny dary stvoření všem, aby se na nich všichni podíleli. Naším úkolem je tvořit, ne okrádat. Ve víře je však bolest země a chudých bolestí porodu. Bůh stále tvoří, Bůh stále dává vznikat a my můžeme tvořit s Ním, v naději. Dějiny jsou v rukou Boha a těch, kdo v Něho doufají. Na světě nejsou jen ti, kdo kradou, jsou především ti, kdo tvoří.
