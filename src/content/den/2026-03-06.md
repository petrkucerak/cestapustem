---
dayName: "Pátek po 2. neděli postní"
imgPath: "/covers/webp/3_nedele_postni.webp"
imgAlt: ""
date: "2026-03-06"
author: 'Fratelli tutti, 149–150'
authorDetails: "TODO"
challenge: "V tomto týdnu si každý den najdi alespoň 5 minut ticha jen pro Boha – bez mobilu, hudby a rozptýlení. Zkus být prostě     
s ním, jako Ježíš na poušti, a svěř mu to, co právě prožíváš."
challenge: "V tomto týdnu si každý den najdi alespoň 5 minut ticha jen pro Boha – bez mobilu, hudby a rozptýlení. Zkus být prostě     
s ním, jako Ježíš na poušti, a svěř mu to, co právě prožíváš."

bibleQuote: "Ježíš řekl velekněžím a starším lidu: „Poslyšte jiné podobenství: Byl jeden hospodář a ten vysázel vinici. Obehnal ji plotem, vykopal v ní jámu pro lis a vystavěl strážní věž, pronajal ji vinařům a vydal se na cesty. Když se přiblížilo vinobraní, poslal k vinařům své služebníky vyzvednout z ní výtěžek. Ale vinaři jeho služebníky popadli, jednoho zbili, druhého zabili, třetího ukamenovali. (Hospodář) poslal tedy jiné služebníky, ještě ve větším počtu než poprvé, ale naložili s nimi zrovna tak. Naposled k nim poslal svého syna; myslel si: »Na mého syna budou mít ohled.« Když však vinaři uviděli syna, řekli si mezi sebou: »To je dědic. Pojďte, zabijme ho, a jeho dědictví bude naše!« A popadli ho, vyhnali ven z vinice a zabili. Až pak přijde pán té vinice, co asi s těmi vinaři udělá?“ Odpověděli mu: „Krutě ty zlosyny zahubí a svou vinici pronajme jiným vinařům, kteří mu budou ve svůj čas odvádět výtěžek.“ Ježíš jim řekl: „Nečetli jste nikdy v Písmu: »Kámen, který stavitelé odvrhli, stal se kvádrem nárožním. Učinil to Pán a v našich očích je to podivuhodné«? Proto vám říkám: Vám bude Boží království odňato a bude dáno národu, který ponese jeho ovoce.“ Když velekněží a farizeové uslyšeli tato jeho podobenství, poznali, že mluví o nich. Hleděli se ho zmocnit, ale měli strach z lidu, protože (lidé) ho považovali za proroka."
source: "Mt 21,33-43.45-46"

prayer: "Všemohoucí Bože, posilni v nás ducha kajícnosti, abychom se v této postní době očistili pokáním a připravili se oslavit velikonoce s čistým srdcem a vnitřní pravdivostí. Skrze tvého Syna..."

---

Zdravému vztahu mezi láskou k vlasti a upřímným pocitem sounáležitosti s širší lidskou rodinou napomáhá, máme-li na paměti, že světová společnost není jen součtem různých zemí, ale spíše společenstvím, jež mezi nimi existuje, vzájemnou přináležitostí, která je přednější než vznikání jakýchkoli zvláštních skupin. Každá skupina lidí se totiž stává součástí přediva univerzálního společenství a v něm objevuje svou krásu. Všichni jedinci jakéhokoli původu vědí, že jsou součástí větší lidské rodiny, bez které by nebyli schopni plně pochopit sebe samy.
Tento pohled vede k radostnému zjištění, že žádný národ, kultura nebo jednotlivec nemůže dosáhnout všeho sám o sobě: k dosažení plnosti života potřebujeme druhé. Vědomí našich omezení a neúplnosti není ohrožením, ale stává se klíčem k uvažování o společném projektu a k jeho uskutečňování. Vždyť „člověk je ohraničené bytí, které nemá hranice“.

