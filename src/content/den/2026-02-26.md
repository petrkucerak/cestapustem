---
dayName: "Čtvrtek po 1. neděli postní"
imgPath: "/covers/webp/2_nedele_postni.webp"
imgAlt: ""
date: "2026-02-26"
author: 'Christus vivit, 112–114'
authorDetails: "TODO"
challenge: "V tomto týdnu si každý den najdi alespoň 5 minut ticha jen pro Boha – bez mobilu, hudby a rozptýlení. Zkus být prostě     
s ním, jako Ježíš na poušti, a svěř mu to, co právě prožíváš."

bibleQuote: "Ježíš řekl svým učedníkům: „Proste, a dostanete; hledejte, a naleznete; tlučte, a otevře se vám! Neboť každý, kdo prosí, dostává, a kdo hledá, nalézá, a kdo tluče, tomu se otevře. Vždyť kdo je mezi vámi takový, že dá vlastnímu synovi kámen, když ho poprosí o chléb? Nebo když poprosí o rybu, že mu dá hada? Jestliže tedy vy, třebaže jste zlí, umíte dávat svým dětem dobré dary, čím spíše váš nebeský Otec dá dobré věci těm, kdo ho prosí. Co tedy chcete, aby lidé dělali vám, to všechno i vy dělejte jim, neboť v tom je celý Zákon i Proroci.“"
source: "Mt 7,7-12"

prayer: "Bože, nepřestávej nás provázet milostí, abychom poznávali, co je správné, a ochotně se podle toho řídili; a protože jsme ve všem zcela závislí na tobě, dej, ať žijeme stále ve spojení s tebou. Skrze tvého Syna..."

---

Každému chci říct především první pravdu: „Bůh tě miluje.“ I když jsi to už slyšel, nevadí, chci ti to připomenout: Bůh tě miluje. Nikdy o tom nepochybuj, ať se ti v životě děje cokoli. Ať se nacházíš v jakýchkoli životních okolnostech, jsi nekonečně milován. Možná že tvé zkušenosti s otcovstvím nejsou nejlepší, tvůj pozemský otec ti byl třeba vzdálený nebo ti chyběl nebo se naopak projevoval dominantně a majetnicky; nebo jsi prostě neměl takového otce, jakého jsi potřeboval. To nevím. Ale co ti mohu říct s jistotou, je skutečnost, že se můžeš zcela bezpečně vrhnout do náručí svého božského Otce, Boha, který ti daroval život a který ti ho dává v každém okamžiku. On tě bude pevně podpírat a současně budeš cítit, že zcela respektuje tvoji svobodu.
V jeho slově najdeme mnoho projevů jeho lásky. Jako by se pokoušel ji projevovat různými způsoby, aby viděl, které z těch slov dokáže proniknout tvým srdcem.

