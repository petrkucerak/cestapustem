---
dayName: "Úterý po 5. neděli postní"
imgPath: "/covers/webp/6_nedele_postni.webp"
imgAlt: ""
date: "2026-03-24"
author: 'Dilexi te, 120'
authorDetails: "TODO"
challenge: "V tomto týdnu si každý den najdi alespoň 5 minut ticha jen pro Boha – bez mobilu, hudby a rozptýlení. Zkus být prostě     
s ním, jako Ježíš na poušti, a svěř mu to, co právě prožíváš."

bibleQuote: "Ježíš řekl farizeům: „Já odcházím. Budete mě hledat, ale zemřete ve svém hříchu. Kam jdu já, tam vy přijít nemůžete.“ Židé říkali: „Chce si snad vzít život, že prohlašuje: »Kam jdu já, tam vy přijít nemůžete«?“ A on jim řekl: „Vy jste zdola, já jsem shora. Vy jste z tohoto světa, já z tohoto světa nejsem. Proto jsem vám řekl, že zemřete ve svých hříších. Ano, jestliže neuvěříte, že jsem to já, zemřete ve svých hříších.“ Zeptali se ho: „Kdo (tedy) jsi?“ Ježíš jim odpověděl: „Stále vám to říkám. Měl bych o vás hodně co mluvit a co soudit; ale ten, který mě poslal, je pravdivý, a já mluvím k světu to, co jsem slyšel od něho.“ Nepochopili, že k nim mluvil o Otci. Ježíš jim řekl: „Až povýšíte Syna člověka, tehdy poznáte, že jsem to já a že sám ze sebe nic nekonám, ale tak mluvím, jak mě naučil Otec. A ten, který mě poslal, je se mnou. Nenechal mě samotného, protože já stále konám to, co se mu líbí.“ Když tak mluvil, mnozí v něho uvěřili."
source: "Jan 8,21-30"

prayer: "Prosíme tě, Bože, dej nám vytrvalost v plnění tvé vůle, abychom svým životem vydávali o tobě svědectví, a tak aby i v naší době stále více lidí nacházelo cestu k tobě. Skrze tvého Syna..."

---

Křesťanská láska překonává všechny překážky, sbližuje vzdálené, spojuje cizince, smiřuje nepřátele, překračuje lidsky nepřekonatelné propasti, proniká do nejskrytějších zákoutí společnosti. Křesťanská láska je ze své podstaty prorocká: koná zázraky, nemá hranice, činí i nemožné. Láska je především způsob, jak pojímat život, způsob, jak jej žít. Církev, která lásce neklade žádné meze, která nezná nepřátele, s nimiž by bojovala, ale pouze muže a ženy, které miluje, je církví, kterou dnes svět potřebuje.
