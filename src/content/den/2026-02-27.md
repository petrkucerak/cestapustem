---
dayName: "Pátek po 1. neděli postní"
imgPath: "/covers/webp/1_nedele_postni.webp"
imgAlt: ""
date: "2026-02-27"
author: 'Papež František, Modlitba Anděl Páně, 15. září 2013'
authorDetails: "TODO"

bibleQuote: "Ježíš řekl svým učedníkům: „Nebude-li vaše spravedlnost mnohem dokonalejší než spravedlnost učitelů Zákona a farizeů, do nebeského království nevejdete. Slyšeli jste, že bylo řečeno předkům: »Nezabiješ.« Kdo by zabil propadne soudu. Ale já vám říkám: Každý, kdo se na svého bratra hněvá, propadne soudu; kdo svého bratra tupí, propadne veleradě; a kdo ho zatracuje, propadne pekelnému ohni. Přinášíš-li tedy svůj dar k oltáři a tam si vzpomeneš, že tvůj bratr má něco proti tobě, nech tam svůj dar před oltářem a jdi se napřed smířit se svým bratrem, teprve potom přijď a obětuj svůj dar. Dohodni se rychle se svým protivníkem, dokud jsi s ním na cestě, aby tě tvůj protivník neodevzdal soudci a soudce služebníkovi, a byl bys uvržen do žaláře. Amen, pravím ti: Nevyjdeš odtamtud, dokud nezaplatíš do posledního halíře.“"
source: "Mt 5,20-26"

prayer: "Prosíme tě, Bože, pomáhej nám prožít dobu přípravy na velikonoce s vnitřní opravdovostí, aby postní kázeň, o kterou církev v této době usiluje, přinesla všem užitek pro duši. Skrze tvého Syna..."

---

Bůh je radostný! Toto je zajímavé: Bůh je radostný! A jaká je radost Boha? Boží radost spočívá v odpouštění, Bůh má radost, když odpouští! Je to radost pastýře, který najde svoji ovečku, radost ženy, která najde svoji minci, je to radost otce, který znovu do domu přijme syna, jenž se ztratil, jako by byl mrtvý, a vrátil se do života, vrátil se domů. To je celé evangelium, to je celé křesťanství. Všimněte si však, že to nespočívá v pocitech, nejde o nějaké „dobráctví“. Naopak, milosrdenství je tou pravou silou, jen tato síla může zachránit člověka a svět od „rakoviny“, jíž je hřích, morální zlo, duchovní zlo. Jedině láska zaplňuje trhliny a propasti negativního, co zlo otvírá v srdci a v dějinách. To dokáže udělat jedině láska – a v tom spočívá Boží radost.
