---
dayName: "Středa Svatého týdne"
date: "2025-04-16"
author: 'Marie Reschelová'
authorDetails: "Mgr. Marie Reschelová, pracovnice Charity, Jeníkovice"

bibleQuote: "Jeden z Dvanácti – Jidáš Iškariotský – odešel k velekněžím a zeptal se jich: „Co mi dáte, když vám ho zradím?“ Oni s ním smluvili třicet stříbrných. Od té chvíle hledal vhodnou příležitost, aby ho zradil. První den o svátcích nekvašeného chleba přistoupili učedníci k Ježíšovi s otázkou: „Kde chceš, abychom ti připravili velikonoční večeři?“ On řekl: „Jděte do města k jistému (člověku) a vyřiďte mu, že Mistr vzkazuje: Můj čas je blízko; budu u tebe se svými učedníky slavit velikonoční večeři.“ Učedníci udělali, jak jim Ježíš nařídil, a připravili velikonočního beránka. Když nastal večer, zaujal místo u stolu s Dvanácti. Při jídle jim řekl: „Amen, pravím vám: Jeden z vás mě zradí.“ Velmi se zarmoutili a začali mu říkat jeden přes druhého: „Jsem to snad já, Pane?“ Odpověděl: „Kdo si se mnou namáčí rukou v míse, ten mě zradí. Syn člověka sice odchází, jak je o něm psáno, ale běda tomu člověku, který Syna člověka zradí. Pro toho člověka by bylo lépe, kdyby se nebyl narodil.“ Také Jidáš, který ho chtěl zradit, se zeptal: „Jsem to snad já, Mistře?“ Odpověděl mu:
„Tys (to) řekl.“
"
source: "Mt 26,14-25"

prayer: "Milosrdný Bože, tvůj Syn pro nás podstoupil muka kříže a vytrhl nás z moci nepřítele; prosíme tě, naplň nás svou milostí a doveď nás až ke slávě vzkříšení, aby se na nás dovršilo dílo vykoupení. Skrze tvého Syna Ježíše Krista, našeho Pána, neboť on s tebou v jednotě Ducha Svatého žije a kraluje po všechny věky věků. Amen."

---

**Eucharistie**

Zazněly zvonky, rozehřměly se varhany a v lavicích jsme všichni vstali. Ze sakristie vyšel liturgický průvod. Začínala nedělní bohoslužba. „Není tu Ježíš!“ pronesl polohlasně náš malý syn. Ze sakristie vyšel totiž jiný kněz, který toho našeho zastupoval.

Zní mi ta otázka v uších dodnes. Trochu v té vzpomínce cítím radost z toho, jak může být dětská představa vtipná. Trochu v ní ale slyším zklamání. Nenaplněné očekávání. A zároveň velkou touhu být s Ježíšem. O několik let později jsem tuto touhu zaznamenala u syna znovu, když se připravoval na přijetí Ježíše v eucharistii. Náš kněz ji v dětech dokázal neuvěřitelným způsobem živit a podporovat.

V touze být s Ježíšem vidím podstatu našeho života z eucharistie a života jako takového. V Něm nebudeme zklamáni. Čeká na nás a může náš život proměnit. Jen jednoho je mi líto. Mé vlastní zrady: „Nemám čas!“

