{
  "dayName": "Pondělí po 3. neděli postní",
  "date": "2024-03-04",
  "quote": "Když přišel Ježíš do Nazareta, řekl lidu v synagoze: „Amen, pravím vám: Žádný prorok není vítaný ve svém domově. Říkám vám podle pravdy: Mnoho vdov bylo v izraelském národě za dnů Eliášových, kdy se nebe zavřelo na tři léta a šest měsíců a nastal velký hlad po celé zemi; ale k žádné z nich nebyl poslán Eliáš, jen k vdově do Sarepty v Sidónsku. A mnoho malomocných bylo v izraelském národě za proroka Elizea, ale nikdo z nich nebyl očištěn, jenom Náman ze Sýrie.“ Když to slyšeli, všichni v synagoze vzplanuli hněvem. Zvedli se, vyhnali ho ven z města a vedli až na sráz hory, na níž bylo vystavěno jejich město, aby ho srazili dolů. On však prošel jejich středem a ubíral se dál.",
  "source": "Lk 4,24-30",
  "reflexion": "Před čtyřmi lety touhle dobou jsem se připravovala na křest dospělých. Bylo to pro mě období nadšení a zároveň bolesti. Má touha po křtu byla veliká, zneklidňující. Vnímala jsem, že jsem jako pohan ztracená. Dokud nebudu pokřtěna, jsem doslova v nebezpečí a nedojdu Božího království. Kdy už to bude?\n\nBylo období první vlny pandemie. Nebylo povoleno  shromažďování,  nebylo  jisté,  zda a jak proběhne velikonoční vigilie… Svátost křtu dospělých se nakonec uskutečnila až na Letnice. Pro mě kolosální radost! Pokoj, úleva a útěcha!ale především, když při liturgii došlo na modlitbu Páně… Otče náš… pocítila jsem poprvé, že jsem „opravdu“ dcerou a oslovuji svého tatínka, Abba, Otče…\n\nPán Ježíš v dnešním čtení z evangelia říká, že\n„doma není nikdo prorokem.“ Jaké to asi pro\nněj muselo být, když pro tehdejší „svět“ byl synem truhláře, ale ve skutečnosti je Mesiášem,\nSynem poslaným na Zem pro naši záchranu.\n\n…odpusť nám naše viny, jako i my odpouštíme našim viníkům…\n\nDále si v dnešním úryvku z evangelia připomínáme, že všichni byli naplněni hněvem, vyhnali ho z města, aby ho svrhli z hory. „On však prošel jejich středem a bral se dál.“ Připravujeme se na Velikonoce – Vzkříšení. Ukřižovali jsme ho, ale on „prošel naším středem“, aby zvítězil, tím že vstal z mrtvých…\n\nPřimlouvám se, abychom v postní době mysleli na katechumeny a na všechny hledající, a upřímně se modlili za dar víry pro ně. Ne tak,\njak si to představujeme my, ale tak jak to Pán dopředu ustanovil.\n\nOtče náš, jenž jsi na nebesích, posvěť se jméno tvé.\nPřijď království tvé.\n\nBuď vůle tvá jako v nebi tak i na zemi. Chléb náš vezdejší dej nám dnes.\nA odpusť nám naše viny,\n\njako i my odpouštíme našim viníkům.\n\nA neuveď nás v pokušení, ale zbav nás od zlého.\n\nAmen.",
  "author": "Markéta Moravcová",
  "preayer": "Milosrdný Bože, očišťuj a upevňuj svou církev,\na protože bez tvé pomoci neobstojí, stále ji veď\nsvou milostí. Prosíme o to skrze tvého Syna…",
  "slug": "2024-03-04",
  "authorDescription": ""
}