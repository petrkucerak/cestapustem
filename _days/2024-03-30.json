{
  "dayName": "Velikonoční vigilie",
  "date": "2024-03-30",
  "quote": " Když bylo po sobotě, Marie Magdalská, Jakubova matka Marie a&nbsp;Salome nakoupily vonné oleje, aby šly Ježíše pomazat. Záhy zrána první den v&nbsp;týdnu přišly k&nbsp;hrobu, když právě vycházelo slunce. Říkaly si mezi sebou: „Kdo nám odvalí kámen od vchodu do hrobky?“ Když se podívaly, spatřily, že kámen je odvalen. Byl totiž velmi veliký. Vešly do hrobky a&nbsp;uviděly tam na pravé straně sedět mladého muže oděného bílým rouchem – a&nbsp;polekaly se. On však jim řekl: „Nelekejte se! Hledáte Ježíše Nazaretského, ukřižovaného? Byl vzkříšen, není tady. Zde je to místo, kam ho položili. Ale jděte a&nbsp;povězte jeho učedníkům, i&nbsp;Petrovi: Jde před vámi do Galileje, tam ho uvidíte, jak vám řekl.“",
  "source": "Mk 16,1-7",
  "reflexion": " Tento příběh tří žen z&nbsp;evangelia, které se vydávají pomazat mrtvého Ježíše a&nbsp;zjistí, že je živý, mně připomněl moji podobně překvapivou zkušenost s&nbsp;Ježíšem. Před několika lety, když mně zemřel celkem rychle a&nbsp;nečekaně tatínek, jsem se po pohřbu a&nbsp;zařízení nezbytných věcí vydala na jedno poutní místo, abych tam během několika dnů zpracovala tuto událost. Byla jsem smutná a&nbsp;nevyspalá, asi podobně jako ty tři ženy a&nbsp;měla jsem představu tíživých dnů, kdy se budou vracet různé vzpomínky a&nbsp;kdy si sama popláču před Boží tváří. Připravila jsem si i&nbsp;nahrávku duchovních promluv, které by mně mohly pomoci, podobě jako ty tři ženy si připravily vonné oleje. Na kýžené poutní místo jsem přijela přesně o&nbsp;půlnoci. Z posledních sil jsem se odebrala do kaple a&nbsp;měla jsem jedinou touhu: jít spát. Jak jsem vešla do kaple a&nbsp;chtěla alespoň pokleknout před svatostánkem, pohled mně padl na velkou ikonu Ježíšovy tváře, opřenou ledabyle o&nbsp;židli, jak tam zůstala neuklizená po právě skončeném táboře pro mládež. V tu chvíli se mně v&nbsp;srdci ozvalo slovo: „Hledám tvou tvář.“ Nikdy předtím mě toto slovo ze žalmu 27 nějak zvlášť neoslovilo. Až teď, právě v&nbsp;této situaci, kdy jsem lidsky ani duchovně nebyla „ve formě“, toto slovo probudilo moje srdce ze zármutku a&nbsp;znělo celou dobu toho pobytu a&nbsp;vlastně zní až doposud. To slovo mě provedlo v&nbsp;těch dnech různými příběhy z&nbsp;evangelia, které jsem si předem vůbec nepřipravovala a&nbsp;které mě postupně celou událost odchodu  taťky pomohly přijmout a&nbsp;vidět v&nbsp;novém světle. Podobě jako ty tři ženy jsem hledala mrtvého Ježíše a&nbsp;našla ho živého v&nbsp;Jeho Slově. Ano, náš Bůh je živý a&nbsp;Jeho tvář je vždycky jiná, než jakou jsme ji mohli potkat doposud. Můžeme se během dnešního dne otevřít jeho nové podobě v&nbsp;naší aktuální situaci a&nbsp;v&nbsp;srdci volat: „Hledám tvou tvář.“",
  "author": "Jana Svobodová",
  "preayer": "Děkujeme ti, Bože, že nám dáváš účast na slávě\ntéto veliké noci vzkříšení svého Syna, našeho Pána Ježíše Krista, a prosíme tě, vyslyš modlitby těch, které jsi přijal za své syny: oživ v církvi svého ducha a obnov nás, abychom ti sloužili v duchu a v pravdě. Skrze tvého Syna…",
  "slug": "2024-03-30",
  "authorDescription": ""
}