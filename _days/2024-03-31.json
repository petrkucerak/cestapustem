{
  "dayName": "Slavnost Zmrtvýchvstání Páně",
  "date": "2024-03-31",
  "quote": " Prvního dne v&nbsp;týdnu přišla Marie Magdalská časně ráno ještě za tmy ke hrobu a&nbsp;viděla, že je kámen od hrobu odstraněn. Běžela proto k&nbsp;Šimonu Petrovi a&nbsp;k&nbsp;tomu druhému učedníkovi, kterého Ježíš miloval, a&nbsp;řekla jim: „Vzali Pána z&nbsp;hrobu a&nbsp;nevíme, kam ho položili.“ Petr a&nbsp;ten druhý učedník tedy vyšli a&nbsp;zamířili ke hrobu. Oba běželi zároveň, ale ten druhý učedník byl rychlejší než Petr a&nbsp;doběhl k&nbsp;hrobu první. Naklonil se dovnitř a&nbsp;viděl, že tam leží (pruhy) plátna, ale dovnitř nevešel. Pak za ním přišel i&nbsp;Šimon Petr, vešel do hrobky a&nbsp;viděl, že tam leží (pruhy) plátna. Rouška však, která byla na Ježíšově hlavě, neležela u&nbsp;těch (pruhů) plátna, ale složená zvlášť na jiném místě. Potom vstoupil i&nbsp;ten druhý učedník, který přišel ke hrobu první, viděl a&nbsp;uvěřil. Ještě totiž nerozuměli Písmu, že Ježíš musí vstát z&nbsp;mrtvých.",
  "source": "Jan 20,1-9",
  "reflexion": " Prázdný hrob Jakou atmosférou na nás dýchne evangelijní scéna u&nbsp;prázdného hrobu? Atmosférou spěchu. Marie už před svítáním, co nejdříve to šlo, jde ke hrobu. Najde ho prázdný, a&nbsp;tak spěchá za apoštoly a&nbsp;oni zase běží, aby se přesvědčili na vlastní oči. Jan sice viděl a&nbsp;uvěřil, ale stále zde vládne nepochopení a&nbsp;zmatek. Všichni si v&nbsp;posledních dnech prošli sledem neuvěřitelných událostí, které budily nadšení – Lazar, slavný vjezd do Jeruzaléma, úžas – poslední večeře, hrůzu – Getsemany a&nbsp;hlavně Kalvárie… Všichni se snaží vyrovnat s&nbsp;tím, že je konec a&nbsp;nyní mají uvěřit, že je všechno jinak, že vše teprve začíná? Může to být i&nbsp;obraz našeho duchovního života. Snad každý zakusil radost a&nbsp;povzbuzení, jako i&nbsp;chvíle prázdnoty. A co teprve naše modlitby? Když třeba celé dny myslíme na svůj problém a&nbsp;chytáme se každého stébla naděje a&nbsp;ono nic. Vůbec nevíme, co bude, oscilujeme mezi nadějí a&nbsp;zoufalstvím. Pamatuji se na jednu dobrou ženu, která se předlouhé roky a&nbsp;desetiletí modlila za své dítě, za jeho obrácení. Mezitím už dávno překonala roky modliteb svaté Moniky za jejího syna Augustina a&nbsp;stále nic. Časem jsme ale spolu došli k&nbsp;závěru, že ty modlitby nebyly zbytečné. Totiž změnily ji samotnou… Naučila se více pokoře, trpělivosti a&nbsp;lásce, jako i&nbsp;důvěře, že Bůh bude mít poslední slovo. V tom je skutečná naděje i&nbsp;pro její dávno dospělé dítě.  Pro Marii Magdalskou i&nbsp;pro apoštoly se fakt prázdného hrobu stal začátkem dalších neuvěřitelných událostí, které změnily jejich život a&nbsp;vlastně život celého světa. A přesně o&nbsp;tom jsou celé Velikonoce i&nbsp;pro nás. Ukazují známou pravdu, že tam, kde končí lidská naděje, u&nbsp;Boha teprve začíná. Jako bychom se toto velikonoční ráno probudili z&nbsp;těžkého snu, do reality rodícího se Božího království. Ještě je skryté, ale už je tu a&nbsp;dává všemu směr, cíl a&nbsp;hlavně smysl.",
  "author": "Jan Linhart",
  "preayer": "Bože, tvůj jednorozený Syn slavně přemohl smrt a otevřel nám nebe; prosíme tě: dej, ať ve světle jeho vzkříšení vstaneme k novému životu, a obnov nás svým Duchem, abychom směřovali k tobě do nebeské slávy. Skrze tvého Syna…",
  "slug": "2024-03-31",
  "authorDescription": "Mgr. Jan Linhart, kněz, spirituál církevní školy, Skuteč"
}