{
  "dayName": "Sobota po 2. neděli postní",
  "date": "2024-03-02",
  "quote": " K Ježíšovi přicházeli samí celníci a&nbsp;hříšníci, aby ho slyšeli. Farizeové a&nbsp;učitelé Zákona mezi sebou reptali: „Přijímá hříšníky a&nbsp;jí s&nbsp;nimi!“ Pověděl jim tedy toto podobenství: „Jeden člověk měl dva syny. Mladší z&nbsp;nich řekl otci: »Otče, dej mi z&nbsp;majetku podíl, který na mě připadá.« On tedy rozdělil majetek mezi ně. Netrvalo dlouho a&nbsp;mladší syn sebral všechno, odešel do daleké země a&nbsp;tam svůj majetek rozmařilým životem promarnil. Když všechno utratil, nastal v&nbsp;té zemi velký hlad a&nbsp;on začal mít nouzi. Šel a&nbsp;uchytil se u&nbsp;jednoho hospodáře v&nbsp;té zemi. Ten ho poslal na pole pást vepře. Rád by utišil hlad lusky, které žrali vepři, ale nikdo mu je nedával. Tu šel do sebe a&nbsp;řekl: »Kolik nádeníků mého otce má nadbytek chleba, a&nbsp;já tady hynu hladem! Vstanu a&nbsp;půjdu k&nbsp;svému otci a&nbsp;řeknu mu: Otče, zhřešil jsem proti Bohu i&nbsp;proti tobě. Už si nezasloužím, abych se nazýval tvým synem. Vezmi mě jako jednoho ze svých nádeníků!«",
  "source": "Lk 15,1-3.11-32",
  "reflexion": " Vstal a&nbsp;šel k&nbsp;svému otci. Když byl ještě daleko, otec ho uviděl a&nbsp;pohnut soucitem přiběhl, objal ho a&nbsp;políbil. Syn mu řekl: »Otče, zhřešil jsem proti Bohu i&nbsp;proti tobě. Už si nezasloužím, abych se nazýval tvým synem.« Ale otec nařídil služebníkům: »Honem přineste nejlepší šaty a&nbsp;oblečte ho, dejte mu na ruku prsten a&nbsp;obuv na nohy! Přiveďte vykrmené tele a&nbsp;zabijte ho! A hodujme a&nbsp;veselme se, protože tento můj syn byl mrtev, a&nbsp;zase žije, byl ztracen, a&nbsp;je zas nalezen!« A začali se veselit. Jeho starší syn byl právě na poli. Když se vracel a&nbsp;byl už blízko domu, uslyšel hudbu a&nbsp;tanec. Zavolal si jednoho ze služebníků a&nbsp;ptal se ho, co to znamená. On mu odpověděl: »Tvůj bratr se vrátil a&nbsp;tvůj otec dal zabít vykrmené tele, že se mu vrátil zdravý.« Tu se (starší syn) rozzlobil a&nbsp;nechtěl jít dovnitř. Jeho otec vyšel a&nbsp;domlouval mu. Ale on otci odpověděl: »Hle, tolik let už ti sloužím a&nbsp;nikdy jsem žádný tvůj příkaz nepřestoupil. A mně jsi nikdy nedal ani kůzle, abych se poveselil se svými přáteli. Když ale přišel tenhle tvůj syn, který prohýřil tvůj majetek s&nbsp;nevěstkami, dals pro něj zabít vykrmené tele!« Otec mu odpověděl: »Dítě, ty jsi pořád se mnou a&nbsp;všechno, co je moje, je i&nbsp;tvoje. Ale máme proč se veselit a&nbsp;radovat, protože tento tvůj bratr byl mrtev, a&nbsp;zase žije, byl ztracen, a&nbsp;je zase nalezen.«“ Postní doba, čas, který nám dovolí zastavit se, zamyslet se nad sebou a&nbsp;nad životem. Trochu hlouběji, než kdy jindy. Hledáme inspiraci a&nbsp;moudrost života. Podobenství jsou nadčasové lekce do dnešních dnů a&nbsp;do našich životů. Podporují hluboký vztah s&nbsp;Bohem. Vnímavost srdcem pomáhá lidem pochopit a&nbsp;zapamatovat si důležité pravdy. Nejkrásnější a&nbsp;nejznámější podobenství O marnotratném synovi, odhaluje tajemství Božího milosrdenství. Toho, že bychom se s&nbsp;láskou měli sklonit ke každému hříšníku, ke svým marnotratným dětem tak, aby se necítili ponížení, ale znovu nalezeni a&nbsp;oceněni. Syny mám dva a&nbsp;jsou jak „vystřiženi“ z&nbsp;podobenství. Zažila jsem s&nbsp;nimi hořkou zkušenost tohoto příběhu. A pak jednoho dne jsem s&nbsp;radostí běžela obejmout syna při jeho návratu domů. Můj marnotratník! Důvodem návratu nebyla hmotná nouze, ale ztráta jeho zdraví. Oslepl v&nbsp;důsledku silné cukrovky. Operace byla riskantní s&nbsp;nejasným výsledkem. Dostal tvrdou lekci. Bůh mu otevřel oči tak, aby se mohl podívat do svého nitra, ale v&nbsp;naprosté tmě. Učil se používat ostatní smysly, aby život se stal „normální“ i&nbsp;přes slepotu. Při dlouhých procházkách, kdy jsem se musela naučit předvídat každý krok, hlásit každou nerovnost, jsme debatovali o&nbsp;víře, pokoře a&nbsp;pokání. Po půlroce přišel čas operace. Byla úspěšná a&nbsp;syn opět začal vidět. Bůh nás bezpodmínečně miluje, i&nbsp;když sejdeme z&nbsp;cesty. Proto je nutné umět odpouštět. Staršímu synovi to trvalo déle. Vždy dělal to, co měl a&nbsp;spravedlnost si povýšil nad milosrdenství a&nbsp;lásku. Nechápal odpuštění.  Po dlouhé době se bratři – mí synové – sešli při společné práci. Paradoxně v&nbsp;kostele, který mi pomáhali uklidit po výmalbě. Kde selhávají naše síly, nese nás On silou své milosti a&nbsp;lásky. Znovu a&nbsp;znovu nám nabízí odpuštění – druhou šanci. A oni ji dostali. Bez ohledu na to, jak daleko se od Boha vzdálíme, On je připraven nás obejmout, když činíme pokání na cestě domů. A já nepřestávám děkovat!",
  "author": "Marcela Klemová",
  "preayer": "Svou milostí, Bože, léčíš naše slabosti a dáváš nám už nyní účast na životě, který nás čeká v nebi; veď nás, dokud žijeme zde na zemi, a doveď nás do světla, ve kterém ty sám přebýváš. Prosíme o to skrze tvého Syna, Ježíše Krista, našeho Pána, neboť on s tebou v jednotě Ducha svatého žije a kraluje po všechny věky věků.",
  "slug": "2024-03-02",
  "authorDescription": "Mgr. Marcela Klemová, učitelka, Lány na Důlku u Pardubic"
}